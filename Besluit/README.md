# Besluit 
De bedoeling van de bachelorproef was om ons een eerste ervaring te geven in het werkveld, en om ervaring op te doen in een zelfgekozen technologie. De opdrachtomschrijving van de website was duidelijk omschreven. In het begin is het uiteraard altijd een beetje zoeken omdat je niet bekend bent met de bedrijfsprocessen, en omdat je eerst moet inwerken. Bij de website vielen deze processen al bij al nogal mee, omdat we ons niet in de gelaagde structuur van het bedrijf moesten begeven. Nadat de website klaar was zijn we begonnen met een webshop voor het intranet van het bedrijf te ontwikkelen. Het ontwikkelen van de webshop was niet echt productief te noemen. We zijn eerst enkele weken verloren met het aan de praat krijgen van e-commerce packages. Buiten de ervaring die we hier aan opgedaan hebben, was dit niet echt nuttig werk te noemen. De opdracht van de webshop was ook eerst niet zo duidelijk, waardoor we niet echt een idee hadden naar waar de webshop moest evolueren. Uiteindelijk bleek dat het vrij beperkt was en dat packages niet echt een meerwaarde boden. Het tweede probleem was dat het intranet van het bedrijf ook gebruik maakte van een oude versie van umbraco, waardoor het niet mogelijk was om de laatste versie van Merchello te installeren. Doordat er ook aanpassingen aan bepaalde DLL’s van het intranet gemaakt waren en deze documentatie niet echt terug te vinden was, was het ook geen makkelijke opdracht van de umbraco versie van het intranet te upgraden. De les die we hieruit getrokken hebben is dat je eerst heel zeker moet zijn wat de klant wilt voor je iets begint te ontwikkelen. Wat uiteraard ook niet altijd een makkelijke opdracht is. Dit had tot gevolg dat we nog maar 2 weken over hadden voor een webshop te onwtikkelen. Hoewel deze vrij beperkt was in 2 weken toch wel een korte periode. Zeker als je nog niet ingewerkt bent in een specifiek project.
